---
title: "Persidangan Kriptografi Pascakuantum 2025 Tamat dengan Seruan Mendesak untuk Peralihan Global kepada Sistem Penyulitan Kalis Kuantum"
summary: |
    Persidangan Kriptografi Pascakuantum 2025, perhimpunan terbesar dunia yang menumpukan kepada bidang kriptografi pascakuantum, telah berakhir di Kuala Lumpur dengan satu mesej tegas kepada dunia: sudah tiba masanya untuk bertindak demi melindungi ekonomi digital global sebelum komputer kuantum menghapuskan keupayaan sistem penyulitan sedia ada.
authors:
- PKI Consortium
date: 2025-11-04T00:00:00+00:00
keywords: [PQC, Post-Quantum Cryptography, PQC Conference, Quantum-Safe, Digital Trust, PKI Consortium, Malaysia, ASEAN, Quantum Readiness] 
tags: [PQC, Post-Quantum Cryptography, Conference, Kuala Lumpur, ASEAN]
--- 

**Kuala Lumpur, 3 November 2025** â€” [Persidangan Kriptografi Pascakuantum 2025](/events/2025/pqc-conference-kuala-lumpur-my/), perhimpunan terbesar dunia yang menumpukan kepada bidang kriptografi pascakuantum, telah berakhir di Kuala Lumpur dengan satu mesej tegas kepada dunia: 

> **Sudah tiba masanya untuk bertindak** demi melindungi ekonomi digital global sebelum komputer kuantum menghapuskan keupayaan sistem penyulitan sedia ada.

Dianjurkan oleh [Public Key Infrastructure (PKI) Consortium](/about/), persidangan selama tiga hari (28â€“30 Oktober) ini menghimpunkan lebih daripada 2,500 perwakilan dari lebih 30 negara, menyatukan pemimpin global daripada sektor kerajaan, industri dan akademia bagi mempercepatkan peralihan ke arah sistem kriptografi selamat pascakuantum.

{{< carousel "photos/*" >}}  

## Detik Peralihan dalam Keselamatan Siber Global

Setiap aspek kehidupan moden daripada sistem kewangan dan pertahanan negara sehinggalah kepada kesihatan dan pengangkutan bergantung pada teknologi penyulitan. Namun, para pakar memberi amaran bahawa kemajuan dalam pengkomputeran kuantum berpotensi menjejaskan perlindungan ini dalam sekelip mata, sekali gus mendedahkan sejumlah besar data dan infrastruktur kritikal kepada risiko yang belum pernah berlaku. Mempersiapkan diri menghadapi era pascakuantum memerlukan tindakan bersepadu selama bertahun-tahun, pembangunan piawaian baharu, serta migrasi sistem penyulitan secara menyeluruh. Persidangan di Kuala Lumpur ini menandakan langkah bersejarah ke arah penyelarasan global tersebut, satu permulaan kepada gerakan bersama dunia untuk mencapai kesiapsiagaan pascakuantum.

## Malaysia Menerajui Kesiapsiagaan Kuantum di ASEAN

Menunjukkan kepimpinannya dalam keselamatan siber serantau, Kementerian Digital Malaysia bersama Agensi Keselamatan Siber Negara (NACSA) telah memperkenalkan Pelan Hala Tuju Kesiapsiagaan Kriptografi Pascakuantum Kebangsaan, yang menggariskan visi Malaysia untuk membina rantau ASEAN yang selamat dalam era kuantum. Inisiatif ini meletakkan Malaysia di barisan hadapan Asia Tenggara dalam menghadapi ancaman baharu era kuantum, sambil memperkukuh daya tahan negara sejajar dengan piawaian dan rangka kerja antarabangsa.

## Menentukan Rangka Tindakan Global untuk Bertindak

Persidangan ini menandakan satu langkah penting ke arah kesiapsiagaan global yang lebih terkoordinasi, apabila PKI Consortium memperkenalkan Model Kematangan Kriptografi Pascakuantum (PQCMM), satu rangka kerja praktikal yang membantu kerajaan, perusahaan dan pengendali infrastruktur kritikal menilai tahap kesiapsiagaan serta merancang peralihan mereka ke arah penyulitan selamat pascakuantum. Bengkel dan sesi yang dikendalikan pakar turut membekalkan peserta dengan strategi praktikal berkaitan ketangkasan kriptografi, perancangan migrasi serta perlindungan sektor berisiko tinggi seperti penjagaan kesihatan dan Internet Benda (IoT).

> Inilah detik bagi organisasi di seluruh dunia untuk mula bertindak, atau sekurang-kurangnya bersiap sedia bagi menggantikan sistem kriptografi lama sebelum komputer kuantum menjadikan data kita tidak lagi selamat.

kata [Paul van Brouwershaven](https://www.linkedin.com/in/pvanbrouwershaven/), Pengerusi PKI Consortium dan Kumpulan Kerja Kriptografi Pascakuantum. Sementara itu, [Chris Bailey](https://www.linkedin.com/in/christophertmbailey/), Pengerusi Lembaga dan Majlis Eksekutif PKI Consortium, menegaskan: 

> Peralihan ini mesti berlaku dengan pantas dan secara bersama. Pilihan selain itu tidak wujud. Sebagai sebuah organisasi bukan berasaskan keuntungan, kami amat menghargai sokongan para penaja dan rakan strategik yang membolehkan platform ini kekal terbuka untuk semua, agar kesedaran dan kefahaman tentang isu ini dapat sampai kepada seramai mungkin organisasi, kerajaan, dan individu di seluruh dunia.

## Langkah Seterusnya: Dari Kuala Lumpur ke Peringkat Dunia

Susulan kejayaan penganjuran di Kuala Lumpur, Persidangan Kriptografi Pascakuantum seterusnya akan diadakan di Jerman pada tahun 2026, dengan tumpuan yang lebih mendalam terhadap perkongsian pengalaman sebenar dalam proses migrasi, cabaran yang dihadapi, serta pengajaran daripada organisasi dan industri yang sedang menempuh peralihan ini. PKI Consortium juga akan terus memperkukuh kerjasama antarabangsa melalui penubuhan kumpulan kerja baharu, pembangunan kapasiti rentas sektor dan pertukaran teknikal, bagi mempercepatkan peralihan global ke arah sistem penyulitan selamat pascakuantum.

## Media Contact

Leigh Bailey | Head of Marketing, PKI Consortium  
ğŸ“§ leigh.bailey@pkic.org | ğŸ“± WhatsApp: \+1â€‘404â€‘664â€‘0602  

